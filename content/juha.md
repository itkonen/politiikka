---
id: page
title: Kuka Juha?
description: Tietoa Juha Itkosesta
---

**Olen neljän pienen lapsen isä** ja haluan varmistaa, että Suomi on hyvä paikka elää myös tulevaisuudessa.

## Koulutus

Olen koulutukseltani valtiotieteiden tohtori taloustieteestä ja luonnontieteiden kandidaatti matematiikasta. [Väitöskirjani](https://helda.helsinki.fi/bof/bitstream/handle/123456789/13666/E49.pdf?sequence=1&isAllowed=y) käsitteli ilmastonmuutoksen ja verkostojen taloustiedettä. Tutkimusaiheeni ovat olleet poikkitieteellisiä ja käsitelleet muun muassa [ilmastonmuutoksen hillitsemisen politiikkavälineitä](https://ilmastoraportti.juhaitkonen.fi), sosiaalisia verkostoja, henkilökohtaisia arvoja ja persoonallisuuspiirteitä sekä tilastollisia menetelmiä.

## Työ

**Työskentelen perustajaosakkaana Robonomistilla**, joka on [tiedolla johtamisen datapalveluja tarjoava startup-yritys](https://robonomist.com). Työssäni yhdistyy koodaaminen, datatiede, kansantalouden tutkiminen ja kaikenlaiset yrityksen pyörittämisen arkiset haastet. Aiemmin olen työskennellyt ekonomistina Suomen Pankissa, valtiovarainministeriössä ja Ifo-instituutissa sekä tutkijana Helsingin yliopistolla.

## Harrastukseni

**Vapaa-aikani** vietän suurimmaksi osaksi perheen kanssa puuhaten ja osallistuen yhteiskunnalliseen keskusteluun. Harrastuksiini kuuluu muinaiskreikka, puutarhanhoito, kaikenlainen kodin nikkarointi sekä pyöräily.

Luonteeltani olen utelias ja ykkään kokeilla ja opetella uusia asioita, ja elämän varrella olen ehtinyt käyttää aikaa muun muassa oluen valmistukseen ystävien kanssa, äänitystekniikkaan ja miksaukseen, pikakirjoituksen opetteluun, tekoälymallien koodailuun, oopperassa käyntiin sekä harraste-elektroniikkaan. Maailma tarjoaa kaikkea jännää, ja haluan ottaa siitä kaiken irti.

## Politiikka

**Politiikassa** olen mukana, koska haluan tarjota äänestäjille fiksun ja tasapainoisen vaihtoehdon. Uskon vahvasti, että viisaat päätökset syntyvät kuuntelemalla asiantuntijoita, hyödyntämällä tutkittua tietoa ja punnitsemalla huolellisesti, miten päätökset vaikuttava kansalaisiin. Tahdon parantaa suomalaisten elämänlaatua ja kehittää politiikan kulttuuria.

Pyrin siihen, että politiikassa minut tunnettaisiin rehellisenä ja tunnollisena sekä aikaansaavana ja vastuullisena.

Euroopan komission ex-puheenjohtaja Jean-Claude Juncker sanoi aikoinaan: "Tiedämme, mitä pitäisi tehdä, mutta emme tiedä, miten tulisimme uudelleenvalituksi, jos teemme sen." Haluan omalta osaltani olla tekemässä sellaisia päätöksiä, joiden tiedämme olevan oikeita, vaikka niiden perusteleminen on vaikeaa. Luotan siihen, että Suomessa riittää fiksuja äänestäjiä, jotka haluavat hoitaa asiat hyvin.
